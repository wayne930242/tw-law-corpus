* 1 中華民國之空軍旗幟，應照本條例之規定製用。

* 2 凡空軍各機關、部隊、學校，平日均應懸掛空軍旗幟，以資識別；其隸屬於空軍之陸軍編制部隊、學校，一概免懸。

* 3 空軍旗幟，分空軍旗、階級旗、隊校旗三種。

* 4 空軍旗式，橫直按三與二之比例，用鮮藍色羽紗或綢為地，中嵌國徽，左右輔金黃色兩翼，外繞金黃色嘉禾，上綴金黃色國花，其大小尺度如附圖。

* 5 空軍階級旗、將官用方旗、校官及上尉用三角旗，其橫直均按五與三之比例，用藍羽紗或藍綢為地，內嵌一白螺旋槳翼形，並按階級嵌白星，將官旗加紅邊一道，校官旗加黃邊一道，上尉不加邊，其製法如下：一、空軍將官旗，上嵌一螺旋槳翼形，下嵌三星為上將旗，二星者為中將旗，一星者為少將旗，其大小尺度如附圖。二、空軍校官旗，左嵌一螺旋槳翼形，右嵌三星者為上校旗，二星者為中校旗，一星者為少校旗，其大小尺度如附圖。三、空軍尉官旗，中嵌一螺旋槳翼形，而右面無星者為上尉旗，其大小尺度如校官旗。

* 6 空軍隊校旗，橫直按五與三之比例，以紅羽紗或紅綢為地，靠旗桿之一邊加黃綢一道，兩面均綴部隊番號或學校校名，旗面上角鑲嵌鮮藍色空軍旗形，其面積佔紅地四分之一，其相對之下角，嵌部隊隊徽或學校校徽，並以大小尺度區分大隊旗、中隊旗、校旗如附圖。

* 7 空軍階級旗，限駐在地行政機關、空軍作戰部隊及學校等長官，按編制中之主級製定階級旗懸掛之。

* 8 隊校旗限駐在地空軍作戰隊部（大隊、中隊）及空軍學校懸掛之。

* 9 各機關、部隊、學校用旗幟，由空軍總司令部轉請國防部頒發；必要時亦可由各機關、部隊、學校自行製用。但必須由空軍總司令部核轉國防部備案。

* 10 空軍旗幟懸掛辦法另訂之。

* 11 本條例自公布日施行。

