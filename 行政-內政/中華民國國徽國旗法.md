* 1 中華民國之國徽，定為青天白日，其式如左：一、青地圓形。二、白日。三、白光芒十二道。四、白日與十二道光芒間留青地一圈。

* 2 前條第一款至第四款之位置及尺度比例如左：一、青地圓形之圓心為白日體之圓心。二、白日體半徑與青地圓形半徑為一與三之比。三、白日體圓心至白光芒頂角，其長度與白日體半徑為二與一之比。四、白日與十二道白光芒間之青圈，其寬度等於白日體直徑十五分之一。五、每道白光芒之頂角為三十度，合十二角為三百六十度。六、上下左右白光芒頂角應向北南東西，其餘均勻排。

* 3 中華民國之國旗用紅地，其橫度與縱度為三與二之比。

* 4 旗桿上方之右為青色長方形，其橫度與縱度等於紅地橫度與縱度二分之一。

* 5 青色長方形中置國徽上之白日青圈及十二道光芒。長方形縱橫平分線之交點為白日體之圓心。白日體半徑與青色長方形之橫長為一與八之比。青圈與十二道白光芒之位置及尺度比例，準用第二條第三款至第六款之規定。

* 6 旗桿上置紅色圓項。

* 7 國旗之定式，商旗適用之。

* 8 本法自公布日施行。

